اینم یه تجربه پراکنده دیگه!

خب اگه از اسفند ۹۸ حساب کنیم الان من ۱ سال و ۲ ماه میشه که دورکارم. و بخاطر این دورکار شدن تونستم برگردم زادگاهم و از خونه کار کنم.

توی این پست سعی میکنم بگم که من چیا رو تجربه کردم

# ماه عسل دورکاری

اولاش همه چیز به نظر ایده‌آل میرسید. من خوب بودم کنار خانواده بودم. کار خوب پیش میرفت و همه چیز به وفق مراد بود. بهار پارسال به شدت هوا خوب بود و کلا خیلی چسبید اول دورکاری

من تو همین دوران کار قبلیم رو عوض کردم و یه جای جدید مشغول شدم

# زیر یک سقف در دورکاری

همه تازه عروس دامادها که میرن زیر یک سقف کلا به یه چیز متفاوت روبرو میشن. کلا با واقعیت‌هایی روبرو میشن که تو نامزدی و ماه عسل ندیدن.

دورکاری هم برای من این مدلی بود

با عوض کردن کارم وارد یه محیط کاملا جدید و پر از چالش یادگیری شده بودم. با حنا تو خونه به چالش میخوردیم چون اون میخواست بازی کنه و من داشتم تو اتاقش کار میکردم. اینترنت قطع و وصل میشد. ته خونه wifi خوب خط نمیداد. و این شد که سعی کردم برم یه دفتر کار پیدا کنم. توی دانشگاه که الان تعطیل شده بود، یه نصفه نیمه جایی بهم دادن و منم مشغول شدم.

یک اوضاع استیبل تر شده بود که توی کار تیمم عوض شد. یعنی با آدمهایی که کار میکردم عوض شدن. و چالش کار با تیمی که من اولین آدم جدیدی بودم که کاملا هم دورکار بودم شروع شد.

جا افتادن توی تیم برای من سخت بود. چون ارتباط موثر کم بود. کارها به هم گره میخورد و از این حرفها. و خب این برام جدید بود.

# اسباب کشی

این وسط ما از تهران هم اسباب کشی کردیم و ته مونده وسایل رو هم منتقل کردیم زادگاه. خونه‌ای هم که اجاره کرده بود بخاطر کوچک بودن عوض کردیم و همه چیز داشت بهتر میشد و من اتاق کار اختصاصی داشتم

و کلا اوضاع به ثبات رسیده بود.

اینترنت خونه اول از طریق مبین‌نت تامین میشد بعد بخاطر قطعی رفتم و adsl دیده‌بان‌نت خریدم و نهایتا بخاطر مشکل آپلود رفتم و یه wifi p2p گرفتم و با سه‌تا اینترنت با حداکثر افزونگی به زندگی ادامه دادم. البته الان ۲ اینترنت بیشتر ندارم و مبین‌نت رو دیگه تمدید نکردم.

# دور ماندند ز من آدم‌ها

من ارتباطات انسانیم بخاطر دورکاری خیلی کم شده بود و طول کشید تا بتونم برای خودم دوستان قدیمی رو بازیابی کنیم و ارتباط معنی‌داری برای خودم ایجاد کنم. البته هنوز هم برای اینکار مشکل دارم ولی اوضاعم خیلی بهتر شده

# وصایا

اگه بخوام یه سری توصیه برای دورکاری براساس تجربه‌ام بکنم ایناست

1. حتما اتاق مجزا برای کار داشته باشید. حتی شده در حد زیر پله ولی جدا. این جدا بودن به شما و خانواده کمک میکنه
2. حتما چندتا اینترنت داشته باشید چون معلوم نیست کی کدومش قطع میشه. پیشنهاد من ۲ تا اینترنت همزمان هست که ۳ تا حتی بهتره
3. از خرید تجهیزات مثل میز و صندلی و روتر/موردم و وب‌کم و مانیتور و کیبرد و موس برای اتاقتون نترسید. این از اون سرمایه‌گذاری‌هاست که لذتش رو میبرد. اولویت بندی کنید و به ترتیب بخرید. شما در دروکاری خیلی از هزینه‌های جاری معمول مثل هزینه رفت و آمد و اینا رو ندارید. این هزینه‌ها رو صرف تجهیز اتاق کارتون کنید
4. سرگرمی خارج از کامپیوتر و مانیتور داشته باشید. چون دیگه تو دورکاری خیلی بیشتر سرتون تو گوشی و کامپیوتر هست

همین!



