<p>اینم یه تجربه پراکنده دیگه!</p>

<p>خب اگه از اسفند ۹۸ حساب کنیم الان من ۱ سال و ۲ ماه میشه که دورکارم. و بخاطر این دورکار شدن تونستم برگردم زادگاهم و از خونه کار کنم.</p>

<p>توی این پست سعی میکنم بگم که من چیا رو تجربه کردم</p>

<h1>ماه عسل دورکاری</h1>

<p>اولاش همه چیز به نظر ایده‌آل میرسید. من خوب بودم کنار خانواده بودم. کار خوب پیش میرفت و همه چیز به وفق مراد بود. بهار پارسال به شدت هوا خوب بود و کلا خیلی چسبید اول دورکاری</p>

<p>من تو همین دوران کار قبلیم رو عوض کردم و یه جای جدید مشغول شدم</p>

<h1>زیر یک سقف در دورکاری</h1>

<p>همه تازه عروس دامادها که میرن زیر یک سقف کلا به یه چیز متفاوت روبرو میشن. کلا با واقعیت‌هایی روبرو میشن که تو نامزدی و ماه عسل ندیدن.</p>

<p>دورکاری هم برای من این مدلی بود</p>

<p>با عوض کردن کارم وارد یه محیط کاملا جدید و پر از چالش یادگیری شده بودم. با حنا تو خونه به چالش میخوردیم چون اون میخواست بازی کنه و من داشتم تو اتاقش کار میکردم. اینترنت قطع و وصل میشد. ته خونه wifi خوب خط نمیداد. و این شد که سعی کردم برم یه دفتر کار پیدا کنم. توی دانشگاه که الان تعطیل شده بود، یه نصفه نیمه جایی بهم دادن و منم مشغول شدم.</p>

<p>یک اوضاع استیبل تر شده بود که توی کار تیمم عوض شد. یعنی با آدمهایی که کار میکردم عوض شدن. و چالش کار با تیمی که من اولین آدم جدیدی بودم که کاملا هم دورکار بودم شروع شد.</p>

<p>جا افتادن توی تیم برای من سخت بود. چون ارتباط موثر کم بود. کارها به هم گره میخورد و از این حرفها. و خب این برام جدید بود.</p>

<h1>اسباب کشی</h1>

<p>این وسط ما از تهران هم اسباب کشی کردیم و ته مونده وسایل رو هم منتقل کردیم زادگاه. خونه‌ای هم که اجاره کرده بود بخاطر کوچک بودن عوض کردیم و همه چیز داشت بهتر میشد و من اتاق کار اختصاصی داشتم</p>

<p>و کلا اوضاع به ثبات رسیده بود.</p>

<p>اینترنت خونه اول از طریق مبین‌نت تامین میشد بعد بخاطر قطعی رفتم و adsl دیده‌بان‌نت خریدم و نهایتا بخاطر مشکل آپلود رفتم و یه wifi p2p گرفتم و با سه‌تا اینترنت با حداکثر افزونگی به زندگی ادامه دادم. البته الان ۲ اینترنت بیشتر ندارم و مبین‌نت رو دیگه تمدید نکردم.</p>

<h1>دور ماندند ز من آدم‌ها</h1>

<p>من ارتباطات انسانیم بخاطر دورکاری خیلی کم شده بود و طول کشید تا بتونم برای خودم دوستان قدیمی رو بازیابی کنیم و ارتباط معنی‌داری برای خودم ایجاد کنم. البته هنوز هم برای اینکار مشکل دارم ولی اوضاعم خیلی بهتر شده</p>

<h1>وصایا</h1>

<p>اگه بخوام یه سری توصیه برای دورکاری براساس تجربه‌ام بکنم ایناست</p>

<ol>
<li>حتما اتاق مجزا برای کار داشته باشید. حتی شده در حد زیر پله ولی جدا. این جدا بودن به شما و خانواده کمک میکنه</li>
<li>حتما چندتا اینترنت داشته باشید چون معلوم نیست کی کدومش قطع میشه. پیشنهاد من ۲ تا اینترنت همزمان هست که ۳ تا حتی بهتره</li>
<li>از خرید تجهیزات مثل میز و صندلی و روتر/موردم و وب‌کم و مانیتور و کیبرد و موس برای اتاقتون نترسید. این از اون سرمایه‌گذاری‌هاست که لذتش رو میبرد. اولویت بندی کنید و به ترتیب بخرید. شما در دروکاری خیلی از هزینه‌های جاری معمول مثل هزینه رفت و آمد و اینا رو ندارید. این هزینه‌ها رو صرف تجهیز اتاق کارتون کنید</li>
<li>سرگرمی خارج از کامپیوتر و مانیتور داشته باشید. چون دیگه تو دورکاری خیلی بیشتر سرتون تو گوشی و کامپیوتر هست</li>
</ol>


<p>همین!</p>
